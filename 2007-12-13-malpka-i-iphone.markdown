---
layout: post
title: "Małpka i iPhone - początki"
date: 2007-12-13 11:29
comments: true
categories:
- iPhone
---
<h3>Mój iPhone 1.1.2 OOTB</h3>
<p><br></p>
<p>Już od dawna wzrastała we mnie niepohamowana chęć posiadania tego sprzętu. Nie wiem na czym to polega ale ma w sobie coś przyciągającego .. ten dotykowy ekran, wi-fi, <del>MacOS X</del> Mobile OS X, ssh :)</p>
<p>Ponieważ jeszcze z wakacji 2006 pozostało mi na koncie w USBanku jeszcze trochę $, a w naszym kraju kurs dolara cały czas tragicznie się obniża postanowiłem pieniądze te wydać w US. Transakcje między kontem a paypalem zostały wykonane bezproblemowo, jak zwykle zresztą.</p>
<p>Po kilku minutach poszukiwania na ebay znalazłem ciekawy cenowo egzemplarz (530$ + 39$). Z Idenem rozmawialiśmy przez trochę na temat sprowadzania rzeczy z USA, a w trakcie już mi wykupili :D. Nie zrażony wróciłem do poszukiwań i znalezienie kolejnego egzemplarza było tylko kwestią minut - <a href="http://cgi.ebay.pl/ws/eBayISAPI.dll?ViewItem&amp;item=310006741403">LINK</a></p>
<p>cena 500$ + 80$ co po przeliczeniu wg średniego kursu dolara (2.4359 PLN - 13.12.2007) daje 1413 PLN, wysyłka USPS Express Mail InternationalTM - Liczba dni roboczych: 3 do 5*</p>
<p>Zakup i zapłata, dzięki dobremu połączeniu ebaya z paypalem to mniej niż minuta..</p>
<p>Dość szybko dostałem od sprzedawcy maila, czy aby na pewno chce kupić zablokowany telefon. Po szybkim przeglądzie internetu zauważyłem że telefon, który kupiłem wyposażony jest w soft 1.1.2. z nieupgradeowalnym bootloaderem 4.6 bodajże. Sprowadza się to do tego, że na chwilę obecną nie da się go odblokować metodami softwareowymi. Sprzedawca okazał się więc całkiem uczciwą osobą, spodziewam się że nie byłoby problemu ze zwrotem;) Cóż, raz kozie śmierć, potwierdziłem chęć zakupu, wierząc w możliwość ludzkiego umysłu (vide iPhone dev team;)) Albo trochę będę musiał cierpliwie poczekać, albo sprezentuje sobie jeszcze coś w rodzaju TurboSIM.</p>
<p>Zakup ten był również pewną próbą sprawdzenia i przekazania potomności jakości przesyłki (czas, wygląd po odbiorze) i działania służb celnych;) Nie dawałem sprzedawcy żadnych wskazówek co do pakowania towaru: żadnego zaniżenia wartości przesyłki, polonijnych firm wysyłkowych (gift trick - znajomych ani rodziny niestety nie mam) lub wypakowania zawartości, "odwrócenia" pudełka i dodania karteczki "Warranty Repair" ;) W tej chwili spodziewam się więc, że do wartości przesyłki zostanie doliczone 22% cła (1724PLN). Zobaczymy jak rozwinie się sprawa. Relacje będę starał się zdawać na bieżąco.</p>
		