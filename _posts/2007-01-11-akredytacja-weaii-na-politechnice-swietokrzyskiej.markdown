---
layout: post
title: "Akredytacja WEAiI na Politechnice Świętokrzyskiej"
date: 2007-01-11 20:42
comments: true
published: false
categories:
- Uczelnia
---
<p>Od mniej więcej tygodnia wykładowcy i prowadzący zajęcia z drżeniem w głosie prosili nas o pojawianie się na zajęciach (nawet projektowych). W powietrzu czuć było zbliżającą się grozę. Wszystko z powodu akredytacji Wydziału Elektrotechniki Automatyki i Informatyki na Politechnice Świętokrzyskiej</p>
<p>Na dzisiejszym porywającym wykładzie z Javy (coraz więcej osób przynosi swoje laptopy, wypełniając czas pisaniem projektów / oglądaniem wiewióry :* / podziwianie skąpo ubranych pań w teledyskach) w sali wykładowej zjawił się dziekan i zaprosił nas na spotkanie z Komisją Akredytacyjną.<br>
Sala została wypełniona po brzegi studentami prawie ze wszystkich lat (o dziwo pominięto pierwszy rocznik. Czyżby nie mieli nic do powiedzenia?:))<br>
Pytania dotyczyły procesu studiowania oraz całej biurokratycznej i administracyjnej otoczki wokół niego.</p>
<p>Osobiście byłem i nadal jestem powiedzmy że zadowolony z uczelni, jednak podczas spotkania wyszło na jaw kilka bulwersujących spraw.</p>
<p>Dowiedziałem się m.in. że posiadając wystarczające wyniki mam możliwość (w zasadzie będąc na 5 roku studiów to miałem) skorzystania z <b>indywidualnego toku nauczania</b> - uzgodnionym oczywiście z władzami wydziału. Zawsze przerażała mnie ilość godzin, które poświęciliśmy dla przedmiotów, które w żadnym stopniu nie przydadzą mi się w przyszłości (najlepszy przykład - Transputery - sprzęt który aktualnie widywany jest raczej w muzeach techniki).</p>
<p>Mac uświadomił studentów, że PŚk należy do <a href="http://www.microsoft.com/poland/edukacja/uczelnie/default.mspx" class="external" rel="external">MSDN Academic Alliance</a> czyli powinna udostępnić studentom klucze licencyjne na specjalnie udostępnione oprogramowanie firmy Microsoft (w tym systemy operacyjne - jak Windows XP). Tyle mówi się o piractwie komputerowym w Polsce, a jeżeli coś można mieć legalnie i za darmo to wszyscy milczą jak zaklęci.<br>
Jak dowiedziałem się od Maca po dotarciu z naprawdę wielkim trudem do osoby teoretycznie zajmującej się tym programem na WEAiI dostał odpowiedź że klucze przeznaczone są jedynie dla pracowników uczelni, co oczywiście jest nieprawdą. A reakcja typu: "A skąd się Pan o tym dowiedział?" jest już śmieszna.</p>
<p>Poruszone było kilka innych spraw typu koszty życia studenta, ocena nauczycieli, dziekanatu. Dowiedziałem się, że jestem członkiem Samorządu Studenckiego:).</p>
<p>Co do kwestii stypendiów naukowych padła kwestia sprawiedliwości przydziału. Na naszej uczelni stypendia te są przydzielane określonemu procentowi najlepszych studentów na danym roku na podstawie średniej z 2 semestrów <b>oddzielnie dla każdej ze specjalizacji</b>. Z uwagi na wysoki poziom naszej grupy;) zdarzyły się osoby ze średnią 92! punkty które takowego stypendium nie dostały. Możnaby się zastanowić nad rozwiązaniem stosowanym w AŚ gdzie jedynym kryterium jest średnia, jednak wydaje mi się, że wtedy osoby na innych specjalizacjach z ogólnie mniejszą średnią (przykładowo przez wykładowcę, który lubi się 'powyżywać' na studentach) byłyby odcięte od pieniążków.</p>
<p>Kwestia stypendium sportowego również jest co najmniej dziwna. Okazuje się bowiem, że jednym z kryteriów jego otrzymania jest odpowiedni poziom wyników w nauce. Zaraz zaraz .. czy nie od tego nie są przypadkiem stypendia naukowe. W naszej grupie mamy kolegę, który poświęca ok 10h tygodniowo na treningi. Jest mistrzem Polski, jednak stypendium mu nie przysługuje, ponieważ ma braki w zaliczeniach.</p>
<p>Podsumowując. Uczelnia wydaje się działać zgodnie z hasłem Student dobry - student nieświadomy. Ja jednak przetrwam jakoś ten ostatni semestr zadowolony z naszej Alma Mater ;)</p>
		