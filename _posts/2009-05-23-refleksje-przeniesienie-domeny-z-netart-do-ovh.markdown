---
layout: post
title: "Refleksje - przeniesienie domeny z netart do ovh"
date: 2009-05-23 12:51
comments: true
categories:
- Ogólne
---
<p>Z uwagi na brak reakcji firmy NetArt na <a href="http://webhosting.pl/NASK.obniza.ceny.odnowien.dla.domen.w.rejestrze..pl">obniżkę cen odnowienia domeny .pl wprowadzoną przez NASK 1 stycznia 2009 r.</a> zdecydowałem się przenieść swoją do ogólnie polecanego na joggerze ovh.</p>
<p>Dla porównania obecne cenniki przedłużenia (ceny brutto dla klientów indywidualnych bez promocji, stan na 23.05.2009):<br></p>
<ul>
<li>54,9PLN - ovh.pl</li>
<li>120,78PLN - home.pl</li>
<li>120,78PLN - az.pl</li>
<li>121,99PLN - domeny.pl</li>
<li>122,00PLN - nazwa.pl</li>
</ul>
<p></p>
<p>Wrażenia z procesu z podziałem na obie strony</p>
<p><b>OVH</b></p>
<p>Rejestracja bezproblemowa. Panel tragiczny na pierwszy rzut oka, aby znaleźć przekierowanie na ip musiałem sięgnąć do googla; za to duża możliwość konfiguracji - konkretnie pola A, MX, CNAME, ... Można powiedzieć że się przyzwyczaiłem, jednak nadal wygląd razi.<br>
Bardzo dużo powiadomień na maila (sumarycznie w trakcie całego procesu dostałem aż 9 od ovh - powiadomienia o logowaniu, transfer, problem z operacją DomainContactUpdate czyli brak numeru telefonu, faktura na 0PN, zmiana dns, znowu problem, dokonanie płatności za przedłużenie, przypomnienie o wygaśnięciu uff)</p>
<p><b>NETART</b></p>
<p>Sprowadzało się do uzyskania AuthInfo, nie wiedziałem że sprawa jest tak problematyczna. Znaleziony w FAQ sposób to przesłanie faksem lub pocztą zwyczajną wniosku o udostępnienie kodu. Sam wniosek nie jest dostępny gdzieś w dokumentach do pobrania, ale trzeba o niego poprosić w BOK. Odpowiedź wysyłana jest również pocztą tradycyjną, listem poleconym.<br>
Mimo tych wszystkich kroków operacja trwała tutaj dość szybko, około 5 dni w tym weekend, ale może dlatego tak to odbieram, że zapobiegliwie chciałem załatwić sprawę na miesiąc przed wygaśnięciem.</p>
<p><b>DNS</b></p>
<p>Można jeszcze wspomnieć o kontakcie ze strony dns.pl, który polegał na mailu, w którym należało kliknąć na link potwierdzający transfer. Tak... to zdecydowanie bardziej komfortowe podejście.</p>
<p>Ogólnie obsługę i konfigurację domeny oraz współpracę z NetArt wspominam bardzo miło, nigdy nie stwarzali problemów, jeżeli wprowadzą rozsądne ceny to może do nich wrócę.</p>
		