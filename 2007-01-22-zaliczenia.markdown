---
layout: post
title: "Zaliczenia"
date: 2007-01-22 00:36
comments: true
published: false
categories:
- Uczelnia
---
<p>Projekt z Inżynierii Programowania to jeden z najdziwniejszych w jakich przyszło mi brać udział. Nadal nie wiem o co tak dokładnie w nim chodziło, ale ocenione zostało na maxa więc nie będę narzekał. Co tydzień chodziliśmy na zajęcia projektowe i "wykonywaliśmy" założone zadania. W praktyce na zajęciach wszyscy zajmowali się swoimi sprawami: oglądaniem kolejnego trailera Lostów, komentowaniem ostatniego odcinka Magdy M, wychodzeniem po frytki czy kawę / herbatę itd. Ogólny luz, podczas którego metodą, która najbardziej przypominała słynne "Ctrl+C Ctrl+V" wykonywaliśmy stronkę w JSP / MVC. Ocena projektów zaczęła się słowami: "Ja Waszą grupę bardzo lubię, jesteście solidni ....."</p>
<p>Co do zaliczenia z Prawa Patentowego (nie jestem dokładnie pewien czy ten przedmiot się tak nazywa) to tak powinno wyglądać zaliczenie z przedmiotu "pozaprogramowego" na uczelni technicznej. Podczas egzaminu gość nie dość że wyszedł z sali to zapomniał, że drzwi nie otwierają się od zewnątrz i miał problemy w dostaniem się z powrotem:) Studenci wielkodusznie postanowili go jednak wpuścić.</p>
<p>Tu przypomniał mi się kawał znaleziony ostatnio w sieci:<br>
Pisemny egzamin...<br>
Profesor czyta gazetę, wszyscy jak się należy spodziewać aktywnie zżynają.<br>
Rok I<br>
Profesor powoli chowa gazetę... wszystkie ściągi są szybko chowane.<br>
Rok II<br>
Profesor powoli chowa gazetę... wszystkie ściągi są zasłaniane dłońmi.<br>
Rok III<br>
Profesor powoli chowa gazetę... studenci chowają książki.<br>
Rok IV<br>
Profesor powoli chowa gazetę... studenci zamykają książki.<br>
Rok V<br>
Profesor powoli chowa gazetę... z sali rozlega się "ekhm-ekhm" profesor wyciąga z powrotem gazetę.</p>
		